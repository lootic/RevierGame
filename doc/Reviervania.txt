Ett metroidvania(en form viss form av action-äventyrsspel) där man levlar 
baklänges för att klara spelet.

I början av spelet kommer man ha alla de förmågor man kan vänta sig i ett
sidscrollande äventyrsspel, så som t.ex. dubbelhopp, vägghopp.

Gameplayet kommer bestå av två delar, att röra sig i den öppna världen och att
slåss mot bossar. När man rör sig i den öppna världen kommer man alltid ha
möjlighet att ta sig från en punkt till en annan, i valfri ordning, spelet ska
alltså vara helt olinjärt, dock ska ens möjliga vägar begränsas av vilka 
förmågor man valt att spara. Vid bossmöten är man dock ofta fast i rummet och
kan inte ta sig ut. När man lyckats döda bossen så måste man göra sig av med en
förmåga.

Man kan senare under spelet välja att komma tillbaka och plocka upp en
förmåga igen eller byta ut en förmåga mot en annan.

De bossar man klarat kommer vara portaler för att kunna teleportera sig till
andra bossrum där man klarat en boss, om man dör hamnar man i senaste bossrum 
där man klarade en boss. Värt att nämna är att i slutet av introduktionsnivån
möter man en boss och får då en portal som ännu inte leder någonstans.

Spelets olinjära natur och dynamiska svårighetsgrad gör att det lämpar sig väl
för att vara hyfsat svårt. Man kan pröva alternativa vägar och förmågor för att
klara ett ställe och straffet för att dö är inte särskilt kraftigt.

Spelet ska vara intressant att speedrunna, detta är sättet som spelet ska nå
sitt återspelbarhetsvärde. Vägval i en speedrun ska vara icke-självklara vid en
första anblick och gärna vara så pass väl balanserade att speedrunnare har olika
vägval baserat mestadels på personlig preferens.